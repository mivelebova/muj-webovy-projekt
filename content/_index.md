---
title: Vytvoř si svůj Bullet Journal
---

**Chtěla bych čtenáře seznámit s tím, co to vlastně bullet journal je, jelikož na českém webu není příliš mnoho oficiálních informací. Podobný deník si sama také vedu, tudíž mohu využít i vlastní zkušenosti.**

Bullet journal nemá přesný název v češtině, ale ve své podstatě jde o diář/deník, který si tvoříte úplně sami. Je jen na vás, jakým stylem to pojmete - zda si budete vést minimalistické přehledy nebo si budete svoje zápisky zdobit kresbami, samolepkami či dekoračními páskami.

Nejjednodušší způsob jak začít, je pořídit si vhodný sešit a tužku. Nic jiného do začátku nepotřebujete. Sešit si můžete vybrat dle libosti, nejčastěji se doporučuje sešit s tečkovanými listy - dobře se do něj píše a kreslí, a přitom tečky nejsou nijak rušivé.

Obsah diáře si tvoříte také sami. Můžete si zde vést prakticky cokoliv, co je pro vás důležité. Bullet journal je o tom, aby vyhovoval vašim potřebám. Pokud se podíváme na takový deník od dvou různých osob, může u každého vypadat úplně jinak, a v tom je to kouzlo.

Zdroje:

https://bulletjournal.com/

https://littlecoffeefox.com/ultimate-bullet-journal-cheat-sheet/

https://www.youtube.com/watch?v=EgA33PwqAPM&list=PLzvTMfB-VuTsSbmCDxqPXXwNenJqKMa8z
